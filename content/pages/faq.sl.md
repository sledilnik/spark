---
title: "FAQ"
url: /sl/faq.html
menu:
  main:
    weight: 10
class: faq
---

# FAQ - Pogosta vprašanja in odgovori

{{% faq id="own-content" question="Ali lahko uporabim v sporočilih Spark svojo vsebino namesto predloge s spletne strani?" %}}
Seveda lahko napišeš in uporabiš svoje sporočilo, pomembno je le, da pripišeš **Spark s ključno črko** in prejemnika napotiš na **covid-spark.info**. Tako bo lahko prejemnik sledil iztočnicam na spletni strani in primerno ukrepal.

Predloge na spletni strani so namenjene temu, da poenostavijo postopek pošiljanja, hkrati pa zajemajo tudi druge pomembne informacije, npr. datum pričetka simptomov, kužnosti, ipd.
{{% /faq %}}

{{% faq id="faq-self-isolation" question="Sem v samoizolaciji. Od znanca, s katerim sem bil v zadnjem času v stiku, sem prejel sporočilo Spark N. Kaj to pomeni?" %}}
Pošiljatelj s sporočilom Spark N sporoča, da je rezultat njegovega testa na SARS-CoV-2 negativen ali pa, da je negativen rezultat testa njegovega kontakta, ki se je poprej javil kot možen superprenašalec. Vsa predhodna sporočila Spark, prejeta od tega pošiljatelja, lahko tako ignoriraš. Če od stika z omenjenim pošiljateljem nisi imel/a stikov z drugimi osebami, ki bi lahko bile povezane z okužbo z novim koronavirusom, in si še vedno zdrav/a, lahko svojo samoizolacijo predčasno prekineš.

*A pozor*, testi niso 100 % zanesljivi in so včasih tudi lažno negativni, zato previdnost pri stikih ne bo odveč še nekaj dni.
{{% /faq %}}

{{% faq id="faq-my-child" question="Moj otrok je od vrstnika prejel sporočilo Spark, za katero sumim, da je lažno. Kako naj ukrepam?" %}}
Ob sumu na lažno sporočilo, ki je lahko le plod otroške nagajivosti, stopite v stik s starši otroka in se prepričajte o verodostojnosti sporočila. Če gre za otrokovega sošolca ali sošolko, bosta ob relevantnem sporočilu z vami v stik najverjetneje stopila tudi šola in epidemiolog NIJZ z navodili za nadaljnje ukrepanje.
{{% /faq %}}

{{% faq id="faq-spark-r" question="Oseba mi je poslala sporočilo Spark R. Z njo sem bil v stiku na dogodku, kjer je prišlo do mnogo tesnih stikov, kar bi lahko vodilo v superširjenje virusa. Ali naj vsem udeleženim v dogodku pošljem sporočilo Spark A?" %}}
Oseba, ki ti je poslala sporočilo Spark R, je morda superprenašalec in je lahko okužila tudi tebe. Sporočilo {{< sms_link A >}} zato pošlji *vsem* udeleženim v dogodku kot tudi vsem tistim, s katerimi si prišel v stik po dogodku. Posebej pomembno je, da obvestiš tudi slednje, saj si morda postal nov izvor potencialne okužbe in virus že razširil v svoje socialne kroge.

Nekatere osebe, ki so bile skupaj s tabo udeležene v omenjenem dogodku, bodo verjetno obveščene večkrat; nič hudega, saj se bodo tako še toliko lažje odločile za samoizolacijo. Če pa oseba, ki je poslala sporočilo Spark R, ni obvestila vseh oseb z dogodka, bodisi ker nima vseh telefonskih kontaktov ali je na koga pozabila, boš s svojim sporočilom odigral/a pomembno vlogo pri prekinitvi možne širitve virusa. Pri osebi, ki ti je poslala sporočilo Spark R, lahko preveriš, ali ji je uspelo obvestiti vse udeležene v dogodku, in ji po potrebi posreduješ manjkajoče telefonske kontakte.
{{% /faq %}}

{{% faq id="faq-who-is-the-source" question="Po skupnem dogodku, na delovnem mestu, ipd. je več prisotnih dobilo simptome, značilne za COVID-19, ali pa so imeli ob testiranju na SARS-CoV-2 pozitiven rezultat. Vsi ostali prisotni smo od njih prejeli sporočila Spark in se prepoznali pod točko „Razvejana okužba“. Kdo je vir razvejane okužbe in kdo naj obvesti svoje kontakte s ključno besedo Spark R?" %}}
V primeru opisanega scenarija gre zelo verjetno za dogodek superširjenja. Za zamejitev razvejane širitve virusa je pomembno, da vsi udeleženci dogodka obvestite svoje kontakte s {{< sms_link R >}}, da se lahko le-ti samoizolirajo in tudi oni obvestijo svoje kontakte, vendar s ključno besedo Spark A. Zaželeno je, da se vsi udeleženci dogodka v najkrajšem času testirate in s ponovno uporabo sporočil Spark svoje kontakte obvestite o rezultatu. Na ta način boste v primeru negativnega testa prekinili njihovo samoizolacijo.
{{% /faq %}}

{{% faq id="faq-spark-a-after-r" question="Prejel sem sporočilo Spark R, nato pa še sporočilo Spark A od oseb, s katerimi sem bil v stiku v zadnjem tednu. Kako naj ravnam?" %}}
Bolj pomembno je sporočilo Spark R, saj pomeni, da si morda asimptomatični prenašalec. Zate sta važna dva koraka: da se samoizoliraš in da obvestiš svoje kontakte s {{< sms_link A >}}  (glej „Asimptomatična okužba“ na vrhu strani).
{{% /faq %}}

{{% faq id="fag-stigma" question="Skrbi me stigmatizacija zaradi okužbe s SARS-CoV-2." %}}
Če pomislimo, da je bila okužba do sedaj potrjena pri skoraj vsakem 30. Slovencu, neodkritih primerov pa je vsaj še enkrat toliko, lahko predpostavljamo, da je bil okužen že vsak 15. Slovenec. To pomeni, da praktično vsak Slovenec pozna nekoga, ki je bil okužen z virusom. V javnosti se je izkazalo, da slovenska družba okužbe s SARS-CoV-2 ne stigmatizira. Namesto, da se stigme bojimo, raje pomagajmo, da se s takšno skrbjo ne bo treba ukvarjati nikomur.
{{% /faq %}}

{{% faq id="faq-spark-anonymity" question="Ali je uporaba spletne strani Covid-SPARK anonimna?" %}}
Da, uporaba spletne strani je anonimna.

Spletna stran Covid-SPARK ne zbira nikakršnih podatkov o uporabnikih ali klikih.
Besedilo sporočila se ustvari v brskalniku na uporabnikovi napravi.
Storitev deluje na način, da uporabnik nobene telefonske številke ali kontakta ne posreduje na strežnik.
Odločitev, komu, če sploh, pošljete sporočilo, je povsem vaša in se izvede samo na vašem telefonu.

Covid-SPARK ne beleži klikov na posamezna polja, osebnih podatkov pa na spletno stran sploh ni mogoče vnesti.
Strežnik ne beleži IP naslovov uporabnikov, niti ne sledi obnašanju uporabnikov med uporabo.

Z drugimi besedami: Covid-SPARK ne ve ničesar o vas, zato tudi ničesar ne more hraniti ali obdelovati.

Spletna stran za delovanje uporablja piškotek servisa Cloudflare, ki se na uporabnikovi napravi hrani do 30 dni. Cloudflare zagotavlja anonimnost piškotkov. Več o politiki zasebnosti Cloudflare: [Understanding the Cloudflare Cookies – Cloudflare Help Center](https://support.cloudflare.com/hc/en-us/articles/200170156-Understanding-the-Cloudflare-Cookies#12345682%5D)
{{% /faq %}}

{{% faq id="faq-sms-anonymity" question="Ali lahko pošljem sporočilo Spark anonimno?" %}}
Ne, tudi če je to tehnično mogoče, ne.

Če bi ostal anonimen, oseba, ki bi prejela tvoje sporočilo, ne bi mogla presoditi, ali je bila res v stiku s tabo, saj ne bi vedela, kdo si. V kolikor želiš ohraniti svojo anonimnost, je priporočljivo, da uporabljaš vsaj mobilno aplikacijo [#OstaniZdrav](https://www.gov.si/teme/koronavirus-sars-cov-2/mobilna-aplikacija-ostanizdrav/), ki omogoča anonimno obveščanje med uporabniki aplikacije.
{{% /faq %}}