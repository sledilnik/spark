---
summary: "**Kontakt:** prejel/a si sporočilo Spark S, Spark P ali Spark A ..."
class: spark-k
---
... od osebe, s katero si bil/a v stiku v zadnjih 5 dneh in po verjetnem začetku pošiljateljeve kužnosti.

Oseba, ki ti je poslala sporočilo, ima bodisi simptome, značilne za COVID-19 (Spark S), je pozitivna na novi
koronavirus (Spark P) ali pa je asimptomatična, vendar je prejela obvestilo, da je bila v stiku z možnim
superprenašalcem (Spark A).

Ker si bil/a v zadnjem času s pošiljateljem v stiku, se z delodajalcem poskusi dogovoriti za delo od doma in vsaj
5-dnevno samoizolacijo. To je namreč obdobje največje nevarnosti za druge, ko simptomi navadno še niso prisotni,
virus pa že izločamo. Tvoja samoizolacija je torej še posebej pomembna, saj boš z njo prekinil/a verigo prenosa
virusa, za katero si ravnokar izvedel/a. Zaenkrat ti ni treba pošiljati sporočil **Spark**. Testiranje po
trenutnih epidemioloških priporočilih ni potrebno.

Ob morebitnem pojavu simptomov, ukrepaj v skladu s „Simptomatično okužbo“. V primeru, da prejmeš sporočilo Spark
R, upoštevaj navodila za „Asimptomatično okužbo“. Če naknadno prejmeš več sporočil Spark S in/ali Spark P, se
ravnaj po „Razvejani okužbi“.