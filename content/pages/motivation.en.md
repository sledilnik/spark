---
title: "Why Covid-SPARK?"
url: /en/motivation.html
---

# Why Covid-SPARK?

1. **Dostopnost:** znana, enostavna in razširjena tehnologija, ki je dostopna praktično vsem, tudi starejšim.
2. **Preprostost:** kratka in razumljiva navodila za enostavno ukrepanje.
3. **Decentralizacija:** transparenten sistem, ki ni institucionaliziran, temveč temelji zgolj na medosebni komunikaciji.
4. **Preventivno iskanje kontaktov:** obveščanje o možnosti prenosa virusa med tesnimi kontakti.
5. **Retrospektivno iskanje kontaktov:** skupaj kot omrežje ljudi lahko kolektivno odkrijemo izvore okužb. Če se osebe, ki bi lahko bile izvori okužb, skozi naša sporočila prepoznajo, lahko tudi one z uporabo Covid-SPARK nadaljujejo verigo iskanja in obveščanja kontaktov.
6. **Komplementarnost:** sistem ni nadomestilo uradnemu epidemiološkemu sledenju ali aplikaciji #OstaniZdrav, ampak predstavlja dodaten nivo komunikacije, znotraj katerega lahko posamezniki v socialnem omrežju sami izvedemo znaten del iskanja tesnih kontaktov. Največji učinek dosežemo, če epidemiološki samonadzor Covid-SPARK služi kot najbolj osnoven in zgoden nivo opozarjanja, temu pa sledijo višji, uradni nivoji preprečevanja širitve virusa: testiranje, epidemiološko sledenje NIJZ in obveščanje neznanih kontaktov preko aplikacije #OstaniZdrav.
